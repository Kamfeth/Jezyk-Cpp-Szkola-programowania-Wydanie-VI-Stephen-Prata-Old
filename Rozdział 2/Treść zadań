Zadanie 1: Napisz program C++ wypisujący nazwisko i adres autora (nie musi być prawdziwe).

Zadanie 2: Napisz program w C++, który prosi o podanie odległości w milach morskich i zamienia ją na metry (jedna mila morska to 1852 metry).

Zadanie 3: Napisz program w C++ wykorzystujący trzy funkcje (jedną z nich będzie main()), dający następujące wyniki:

Entliczek pentliczek
Entliczek pentliczek
Czerwony stoliczek
Czerwony stoliczek

Pierwsze dwa wiersze ma wygenerować pierwsza funkcja (wywołana dwukrotnie), następne dwa druga funkcja także wywołana dwukrotnie.

Zadanie 4: Napisz program, który prosi użytkownika o wprowadzenie wieku, a następnie wyświetla wiek użytkownika wyrażony w miesiącach, jak tutaj:

Podaj swój wiek: 29
Twój wiek w miesiącach wynosi 348.

Zadanie 5: Napisz program, w którym w funkcji main() zostanie wywołana funkcja użytkownika otrzymująca temperaturę w stopniach Celsjusza i zwracająca odpowiadającą jej temperaturę w skali Fahrenheita. Program ma poprosić użytkownika o podanie wartości z klawiatury i pokazać wynik jak poniżej:

Podaj temperaturę w stopniach Celsjusza: 20
20 stopnie Celsjusza to 68 stopnie Fahrenheita.

Zamianę temperatury przeprowadź zgodnie ze wzorem:

Fahrenheit = 1,8 * stopnie Celsjusza + 32

Zadanie 6: Napisz program, w którym funkcja main() wywoła funkcję użytkownika pobierającą jako parametr odległość w latach świetlnych i zwracającą odległość w jednostkach astronomicznych. Program powinien prosić o liczbę lat świetlnych, odczytywać ją i przeliczać, a wynik pokazywać. Przykładowe wywołanie pokazano poniżej:

Podaj liczbę lat świetlnych: 4.2
4.2 lat świetlnych = 265608 jednostek astronomicznych.

Jednostka astronomiczna to średnia odległość od Ziemi do Słońca (około 150 000 000 km), a rok świetlny to odległość, jaką światło pokona w ciągu roku (około 10 bilionów kilometrów). Najbliższa Słońcu gwiazda jest od nas oddalona o 4,2 roku świetlnego. Współczynnik przeliczenia niech będzie liczbą typu double (jak na listingu 2.4).

Jeden rok świetlny = 63 241 jednostek astronomicznych

Zadanie 7: Napisz program, który poprosi użytkownika o podanie liczby godzin i minut. Funkcja main() ma przekazać obie te wartośći do funkcji typu void, która je wyświetli w formacie jak poniżej:

Podaj liczbę godzin: 9
Podaj liczbę minut: 28
Czas: 9:28

