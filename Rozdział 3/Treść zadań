Zadanie 1: Napisz krótki program, który poprosi o podanie wzrostu w centymetrach, 
a następnie przekonwertuj ten wzrost na stopy i cale (1 cal to 2,54 cm). 
Niech program za pomocą podkreślenia odróżnia rodzaj odpowiedzi. 
Użyj stałej symbolicznej const, aby zapisać współczynnik konwersji.

Zadanie 2: Napisz krótki program, 
który poprosi użytkownika o podanie wzrostu w stopach i calach oraz wagi w funtach (wartości należy zapisywać w zmiennych). 
Wynikiem ma być wskaźnik masy ciała, BMI. 
Aby wyliczyć BMI, najpierw trzeba zamienić wzrost w stopach i calach na cale (1 stopa = 12 cali), 
następnie zamienić wzrost na metry, mnożąc go przez 0,0254. 
Następnym krokiem będzie zamiana wagi w funtach na kilogramy (dzielenie przez 2,2). 
W końcu wyliczamy BMI, dzieląc masę w kilogramach przez kwadrat wzrostu w metrach. 
Do zapisu poszczególnych wielkości charakterystycznych konwersji użyj stałych symbolicznych.

Zadanie 3: Napisz program, który poprosi użytkownika o podanie długości geograficznej w stopniach, minutach i sekundach, 
wyliczający następnie długość geograficzną w formacie dziesiętnym; 60 sekund łuku składa się na minutę, 
60 minut na stopień; zapisz te wartości jako stałe symboliczne. Przykładowe uruchomienie programu może wyglądać następująco:

Podaj długość w stopniach, minutach i sekundach:
Najpierw podaj stopnie: 37
Następnie podaj minuty stopnia łuku: 51
Na koniec podaj sekundy łuku: 19
37 stopni, 51 minut, 19 sekund = 37,8553 stopni

Zadanie 4: Napisz program, który poprosi użytkownika o podanie liczby sekund (zmienna typu long albo long long, 
jeśli są dostępne) jako wartości całkowitej (użyj typu long) i pokaże odpowiednik przekazanej liczby w dniach, godzinach, 
minutach i sekundach. Użyj stałej symbolicznej, aby zapisać liczbę godzin w dniu, minut w godzinie i sekund w minucie. 
Wyniki powinny wyglądać następująco:

Podaj liczbę sekund: 31600000
31600000 sekund = 365 dni, 17 godzin, 46 minut, 40 sekund

Zadanie 5: Napisz program, który poprosi użytkownika o wpisanie bieżącej liczebności populacji świata i bieżącej liczebności 
populacji Polski (albo innego wybranego kraju) i zapisze otrzymane dane w zmiennych typu long long. 
Potem program powinien obliczyć i wypisać procent, jaki populacja Polski stanowi w populacji świata. 
Przebieg wykonania programu powinien wyglądać mniej więcej tak:

Podaj liczbę ludności świata: 6898758899
Podaj liczbę ludności Polski: 38482919
Populacja Polski stanowi 0,55782% populacji świata.

Zadanie 6: Napisz program, który będzie pytał ile mil przejechano i ile galonów benzyny zużyto, 
a następnie wypisze ile samochód może przejechać mil na jednym galonie. 
Możesz też napisać program, który poprosi o podanie odległości w kilometrach i ilości benzyny w litrach, 
aby podać wynik zgodnie z normami europejskimi, w litrach na 100 kilometrów.

Zadanie 7: Napisz program, który poprosi o informację na temat zużycia benzyny (litry na 100 kilometrów), 
następnie zamień to na amerykańskie mile na galon. Zwróć uwagę na to, że w dodawaniu użyte będą różne jednostki miary. 
Podejście amerykańskie stanowi odwrotność europejskiego, gdyż odwrotny jest stosunek odległości do ilości paliwa 
(zamiast stosunek paliwa do odległości). Zauważ, że 100 km to 62,14 mili i 1 galon to 3,785 litra. 
Zatem 19 mil na galon oznacza około 12,4 l/100 km, a 19 mil na litrze to około 3,27 l/100 km, 
z kolei 27 mil na galon to około 8,7 l/100 km.
